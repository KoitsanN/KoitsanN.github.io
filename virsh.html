<!DOCTYPE html>
<html lang="uk">
<head>
    <meta charset="UTF-8">
    <title>Koitsan</title>
    <link rel="stylesheet" type="text/css" href="viesh.css">
</head>
<body>


   <a href="index.html">На головну</a>   
    <p style="font-weight: bold">Ліна Костенко</p><br><br>
    <p class="title">Про життя</p>
    <p class="fp">Життя іде і все без коректур.
І час летить, не стишує галопу.
Давно нема маркізи Помпадур,
і ми живем уже після потопу.</p>
    <p class="fs">Не знаю я, що буде після нас,
в які природа убереться шати.
Єдиний, хто не втомлюється, – час.
А ми живі, нам треба поспішати.</p>
    <p class="ft">Зробити щось, лишити по собі,
а ми, нічого, – пройдемо, як тіні,
щоб тільки неба очі голубі
цю землю завжди бачили в цвітінні.</p>
    <p class="ff">Щоб ці ліси не вимерли, як тур,
щоб ці слова не вичахли, як руди.
Життя іде і все без коректур,
і як напишеш, так уже і буде.</p>
    <p class="ffif">Але не бійся прикрого рядка.
Прозрінь не бійся, бо вони як ліки.
Не бійся правди, хоч яка гірка,
не бійся смутків, хоч вони як ріки.</p>       
   <p class="fsix">Людині бійся душу ошукать,
бо в цьому схибиш – то уже навіки.</p>
<p><a href="https://24tv.ua/ukrayina_tag1119?utm_source=seocopy">https://24tv.ua/ukrayina_tag1119?utm_source=seocopy</a></p>
        
</body>
</html>